- **3D-s világ:** Háromdimenziós világ, amely térhatású grafikai megjelenítést biztosít a játékban. A játékosok nem csak síkban látják az eseményeket, hanem a tér mélységét is érzékelhetik.
- **Accessibility:** Hozzáférhetőség, különböző eszközök és beállítások, amelyek biztosítják, hogy a játék minél szélesebb közönség számára elérhető legyen (pl. színvak mód, feliratok).
- **Achievement:** Egy angol szó, amely magyarul teljesítményt vagy eredményt jelent. A videojátékokban az "achievement" egy olyan díj, kitüntetés vagy virtuális jutalom, amit a játékos bizonyos célok vagy mérföldkövek eléréséért kap meg. Ezek a célok lehetnek például egy szint befejezése, egy különleges kihívás teljesítése, egy adott számú ellenség legyőzése, vagy egy rejtett feladat megoldása.
- **AI (Artificial Intelligence):** Mesterséges intelligencia, amely a számítógép által vezérelt karakterek és rendszerek viselkedését irányítja.
- **Animáció:** A karakterek, tárgyak vagy környezet mozgásának megtervezése és létrehozása, hogy a játékban élethűnek tűnjenek.
- **API:** Az "Application Programming Interface" rövidítése; olyan szabályok és protokollok gyűjteménye, amely lehetővé teszi különböző szoftverek számára, hogy hatékonyan kommunikáljanak és adatokat cseréljenek egymással.
- **Architektúra előírások --- Architecture Requirements:** Az alkalmazás struktúrájára vonatkozó követelmények, például rétegek (tier) kialakítása.
- **Árnyék:** Az a sötétebb terület, amely akkor jön létre, amikor egy tárgy részben vagy teljesen megakadályozza a fény továbbhaladását. A számítógépes grafikában az árnyékok használata növeli a jelenetek mélységérzetét és realizmusát.
- **Auto-save:** Automatikus mentési rendszer, amely időközönként vagy bizonyos eseményeknél elmenti a játék állását a játékos közreműködése nélkül.
- **Beépített help funkció --- Built-in Help Function:** Olyan funkció, amely a felhasználók számára kontextusfüggő segítséget nyújt.
- **Blender:** Egy nyílt forráskódú, ingyenes 3D-s modellező és animációs szoftver, amelyet széles körben használnak a játékfejlesztésben. A Blender lehetővé teszi a 3D modellek létrehozását, textúrázását és animálását.
- **Bug:** Programhiba, amely akadályozza a játék vagy szoftver megfelelő működését.
- **CC0 licenc:** Szabadon felhasználható elemeket biztosító licenc, amely nem követel meg szerzői jogi korlátozásokat.
- **ChatGPT:** Az OpenAI által fejlesztett AI-eszköz, amelyet szövegkészítéshez, például történetíráshoz és párbeszédekhez használnak.
- **Cheat:** Csalás, amely során a játékos tisztességtelen előnyt szerez a játékban, gyakran szabálytalan módosításokkal.
- **Co-op (Cooperative Multiplayer):** Egy olyan játékmód, ahol több játékos együttműködve játszik, nem pedig egymás ellen.
- **Craftolás:** A játékos által új tárgyak készítése nyersanyagokból vagy egyéb összetevőkből a játékban.
- **Deuteranópia:** A zöld szín érzékelésének részleges vagy teljes hiánya. Ez a színvaksági típus az érintettek számára megnehezíti a zöld és piros árnyalatok közötti különbségtételt.
- **Digitális platform:** Online szolgáltatások, ahonnan játékokat lehet letölteni vagy megvásárolni, például Steam vagy Google Play.
- **Dinamikus világítás:** A játékban valós idejű fényhatások alkalmazása, amelyek reagálnak a környezet változásaira. Ez magában foglalja például a napfény változását vagy az árnyékok megjelenését mozgó tárgyak körül.
- **DLC (Downloadable Content):** Letölthető tartalom, amely új funkciókat, pályákat vagy kiegészítő történeteket hoz a játékhoz.
- **Easter egg:** Rejtett tartalom vagy vicces utalás egy játékban, amit a fejlesztők helyeztek el, hogy a játékosok felfedezhessék. Ezek lehetnek titkos helyszínek, üzenetek vagy különleges jutalmak.
- **Egyjátékos mód:** Olyan játékmód, amelyet egyetlen játékos játszik, nem igényel más játékosok részvételét.
- **Elnevezési konvenciók --- Naming Conventions:** A kód elemeinek (változók, funkciók, osztályok) következetes elnevezésére vonatkozó szabályok.
- **Érintőképernyős vezérlés:** Olyan irányítási mód, amelyet érintőképernyős eszközökön (pl. mobiltelefonok) használnak, ujjmozdulatokkal irányítva a játékot.
- **Exportálható:** A játék vagy annak elemeinek átalakítása más formátumra vagy platformra, például egy PC-s játék mobilra való átültetése.
- **Fejlesztési módszertan --- Development Methodology:** A fejlesztési folyamat szervezésére és irányítására vonatkozó elvek (pl. agilis módszertan).
- **Fejlesztőeszközök --- Development Tools:** Olyan szoftverek, amelyek segítik a fejlesztési folyamatot (pl. Blender, Git).
- **Felhasználói kézikönyv --- User Manual:** Olyan dokumentáció, amely útmutatást nyújt a felhasználók számára a rendszer használatához.
- **Felhőalapú szolgáltatás:** Olyan technológia, ahol adatok és információk távoli szervereken tárolódnak, nem a játékos eszközén.
- **Finanszírozás:** A projekt megvalósításához szükséges pénzügyi források biztosítása. Ez magában foglalhatja a fejlesztők fizetését, a technológiai eszközök beszerzését, és minden egyéb költséget, amely a játék elkészítéséhez szükséges.
- **Folyamat:** Egy számítógépen futó program végrehajtási példánya, amely tartalmazza a programkódot, a végrehajtáshoz szükséges rendszermemóriát és a feldolgozási állapotokat. A folyamatok operációs rendszeren keresztül futnak, amely szabályozza azok erőforrás-használatát és futási prioritását, lehetővé téve több program egyidejű futtatását.
- **Forrásmegjelölés:** A szabad felhasználású elemek eredeti készítőinek pontos megjelölése, a licencfeltételek teljesítése érdekében.
- **Főmenü:** A játék első képernyője, ahonnan a játékos elindíthatja a játékot, folytathatja korábbi mentését, beállíthatja a játék paramétereit, vagy kiléphet.
- **FPS (First Person Shooter):** első személyes lövöldözős játékok, középpontjában a fegyveres harcok és más fegyveralapú harcok állnak, első személy szemszögéből nézve.
- **FPS (Frames per Second):** A másodpercenként megjelenített képkockák száma. Minél magasabb ez a szám, annál simább a játékélmény.
- **Frissítési naplók --- Release Notes:** Dokumentáció, amely részletezi a rendszer új verzióiban végrehajtott változtatásokat.
- **Game franchise:** A játékfranchise játéktermékek iteratív sorozata, amelyet a szellemi tulajdon szolgáltatásai/értéke iránti kereslet köré fejlesztettek ki.
- **GDPR (General Data Protection Regulation):** Az Európai Unió adatvédelmi szabályozása, amely biztosítja a személyes adatok védelmét és biztonságát.
- **Harcrendszer:** Egy videojáték azon mechanikáinak és szabályainak összessége, amelyek meghatározzák, hogyan zajlanak a harcok. Ide tartozik a karakterek mozgása, támadásai, sebzésük, erőforrások (pl. HP és SP) kezelése, valamint a harc taktikai elemei, mint a fedezékek, fegyverek és képességek használata. A harcrendszer lehet valós idejű vagy körökre osztott, és nagyban befolyásolja a játékélményt, mivel meghatározza a harci szituációk dinamikáját és a játékos stratégiájának hatékonyságát.
- **Hardverkonfiguráció:** Egy eszköz technikai összetevőinek (pl. processzor, memória) összeállítása, ami befolyásolja a játék futtatását.
- **Hardver:** Számítógépes eszközök fizikai része, mint például a processzor, grafikus kártya, memória.
- **Hibakezelés --- Error Handling:** A hibák és problémák azonosítása és kezelése a rendszer működése során.
- **HUD (Heads-Up Display):** Olyan kijelző a képernyőn, amely folyamatosan mutatja a játék során fontos információkat, mint például az életerőt vagy a felszerelés állapotát.
- **I18n:** Az internationalization (nemzetköziesítés) rövidítése. Az i18n lényege, hogy egy szoftvert vagy alkalmazást úgy tervezzenek meg és készítsenek el, hogy az könnyen adaptálható legyen különböző nyelvekre és kulturális környezetekre anélkül, hogy nagyobb változtatásokat kellene végezni a program forráskódján. Ennek része például a többnyelvű felhasználói felületek, különböző dátum- és időformátumok, valuták és egyéb lokalizációs szempontok támogatása.
- **Indie fejlesztőcsapat:** Olyan független játékfejlesztők csoportja, akik nagy vállalatoktól függetlenül dolgoznak, általában kisebb költségvetéssel.
- **Indie játék:** Független fejlesztők vagy kisebb stúdiók által készített játék. Az indie játékok gyakran kreatívabbak és egyedibbek, mivel a fejlesztők nagyobb szabadságot élveznek a nagyobb kiadók befolyása nélkül.
- **Innovál:** megújít, ésszerűsít, fejleszt, gazdagít, átalakít, jobbá tesz.
- **Integritás:** Egy rendszer vagy adat halmaz belső épségének és teljes értékűségének fenntartása, amely biztosítja az összetevők hitelességét, változatlanságát és megbízhatóságát.
- **Interfész (Interface):** Az a felület vagy közeg, amin keresztül a felhasználó vagy egy rendszer kapcsolatba lép egy másik rendszerrel, eszközzel vagy szoftverrel. Lehet például felhasználói interfész, ami az, amit a játékos lát és kezel a képernyőn.
- **Inventory:** A játékos által birtokolt tárgyak és eszközök gyűjteménye, amelyeket a játék során használhat.
- **ISMS (Információbiztonsági irányítási rendszer):** Az "Information Security Management System" szabványos keretrendszere, amely az információk biztonságát védi különböző folyamatokkal, szabályozásokkal és eljárásokkal az ISO/IEC 27001 szabvány alapján.
- **Iteratív fejlesztési ciklusok --- Iterative Development Cycles:** Olyan fejlesztési folyamat, amely során a rendszer folyamatosan javul és frissül.
- **Játékmotor:** Olyan szoftver, amely biztosítja a játék technikai alapjait, például a grafika, a fizika, az animációk és más összetevők kezelését. Példák: Unreal Engine, Unity.
- **Kameranézet:** A játékban használt nézőpont, amely lehetővé teszi, hogy a játékos különböző szögekből figyelje az eseményeket, például harmadik személyű nézetben a karakter mögül, vagy akár belső nézetben.
- **Karakterfejlődés:** A játékban irányított hős egyre erősebbé válik, új képességeket tanul és fejleszti tulajdonságait.
- **Karbantartók --- Maintainers:** Olyan személyek, akik a rendszer működését és karbantartását végzik.
- **Kliens-szerver architektúra:** Egy hálózati modell, ahol a játékos (kliens) egy szerverhez csatlakozik, hogy megossza a játék állapotát és információit más játékosokkal.
- **Kódolási szabványok --- Coding Standards:** Azok a szabályok, amelyek elősegítik a kód egységességét és olvashatóságát.
- **Konfiguráció:** Az alkalmazás vagy hardver eszköz beállításainak rendszere, amely meghatározza az alapvető működési paramétereket, beleértve az eszköz vagy szoftver testreszabását és funkcionalitásának finomhangolását.
- **Környezeti változó:** A számítógépes rendszeren belül tárolt kulcs-érték pár, amely a futási környezet bizonyos tulajdonságait adja meg, és amely lehetővé teszi az alkalmazások számára a környezeti információk lekérdezését és kezelését (pl. `$LANG` változó, amely a rendszer nyelvi beállításait határozza meg).
- **Középkori tematika:** Olyan játékvilág, amely a középkori korszak jellemzőit (lovagok, kastélyok, királyok) idézi.
- **Közösségi fórum --- Community Forum:** Online platform, ahol a felhasználók kérdéseket tehetnek fel, tapasztalataikat megoszthatják.
- **Kreatív:** Ötletgazdag, alkotó szemlélet. A játékfejlesztés során a kreativitás segít az új, eredeti játékmechanikák vagy történetek kidolgozásában.
- **Külső beszerzés:** Harmadik fél által nyújtott elemek vásárlása, ha belső megoldás nem költséghatékony.
- **L11n:** A localization (lokalizálás) rövidítése A lokalizálás az a folyamat, amikor egy szoftvert vagy alkalmazást egy adott nyelvhez és kultúrához igazítanak, figyelembe véve a helyi sajátosságokat, például a nyelvi fordításokat, a dátum- és időformátumokat, pénznemeket, mértékegységeket, valamint a kulturális és jogi követelményeket. Az l11n tehát konkrétan azt jelenti, hogy az adott termék teljes mértékben alkalmazkodik a célpiac nyelvi és kulturális igényeihez.
- **LAN:** A "Local Area Network" rövidítése. Egy helyi hálózat, amely korlátozott földrajzi területen, például egy épületen vagy irodán belül biztosít kapcsolatot eszközök között.
- **Latency:** Késleltetés, az az idő, ami a parancs kiadása és annak végrehajtása között telik el.
- **Licence:** egy jogi megállapodás, amelyben a szerzői jogok vagy védjegyek tulajdonosa (licencadó) engedélyt ad egy másik félnek (licencvevő) arra, hogy az adott szellemi tulajdont meghatározott feltételek mellett használja.
- **Licencelési feltételek:** A felhasználás szabályait meghatározó feltételek, amelyeket mind a megvásárolt, mind a szabadon felhasználható elemekre alkalmazni kell.
- **Lineáris:** Egy előre meghatározott, egyenes vonalú haladási irány a játékban. A lineáris játékok kevés választási lehetőséget adnak a játékosnak, hogy eltérjen a fő cselekménytől.
- **Lobby:** Egy előszoba vagy várakozóhely a játék előtt, ahol a játékosok találkoznak, beállításokat végeznek és várják, hogy a játék elinduljon.
- **Log viewer --- Naplómegjelenítő:** Olyan eszköz, amely lehetővé teszi a naplófájlok megtekintését és elemzését.
- **Manual save:** Kézi mentési funkció, amely lehetővé teszi a játékosnak, hogy maga válassza ki, mikor menti el a játék állását.
- **Marketing:** A termék, jelen esetben a játék népszerűsítése annak érdekében, hogy minél többen megismerjék és megvásárolják. A marketing stratégiák közé tartozik a reklámok, közösségi média jelenlét és események szervezése.
- **Matchmaking:** Az a folyamat, ahol a rendszer segít a játékosoknak megtalálni a megfelelő játékpartnereket a multiplayer játékhoz.
- **Mechanika:** A játékban használt szabályok és rendszerek összessége. Ide tartoznak például a harci rendszerek, a mozgás vagy a tárgyak használata.
- **Microsoft Edge AI:** A Microsoft AI technológiája, vizuális elemek és textúrák létrehozására.
- **Naplózás --- Logging:** Az események és hibák rögzítése egy naplófájlban a későbbi elemzés céljából.
- **Negatív Stat Check:** Olyan stat check, ahol a _magasabb_ statisztikák hátrányos következményekkel járhatnak.
- **NPC (Non-Player Character):** Nem játékos karakter, amelyet nem a játékos, hanem a játék irányít, és a világ részeként működik.
- **Nyílt forráskódú (open source):** Olyan szoftver, amelynek a forráskódja szabadon hozzáférhető bárki számára, aki fejleszteni, módosítani vagy továbbfejleszteni szeretné. Ez különösen hasznos a játékfejlesztésben, mivel a fejlesztők testreszabhatják a szoftvert a saját igényeik szerint.
- **Offline játékok:** hálózathoz nem kapcsolódó játékok. Leggyakrabban arra használják, amikor valaki nincs az internethez kapcsolódva.
- **Online játékok:** rendszerhez, hálózathoz kapcsolt játék, megtalálható az interneten. Fel
- **Optimalizáció:** Egy játék vagy szoftver teljesítményének javítása különböző hardvereken és környezetekben, hogy gyorsabban és hatékonyabban fusson.
- **Parti játékok:** többjátékos játék, amely rövid minijátékok sorozatából áll, és társaságban játszható. A videojátékok világában a party game olyan játékokat jelöl, amelyeket több játékos játszik együtt, gyakran egy helyszínen, közös szórakozás céljából.
- **Patch:** Javítás, amely egy játék vagy program frissítésére szolgál, hibák kijavításával és teljesítménybeli fejlesztésekkel.
- **Periféria:** A számítógéphez csatlakozó külső eszközök.
- **Piaci verseny:** Az az állapot, amikor több vállalat vagy termék verseng a vásárlók figyelméért és pénzéért ugyanazon a piacon.
- **Platform:** Az a környezet (hardver vagy szoftver), amelyen egy alkalmazás, például egy játék futtatható (pl. PC, konzol, mobil).
- **Programozási nyelvek --- Programming Languages:** Azok a nyelvek, amelyeken a rendszer kódja íródik (pl. GDScript, C#).
- **Projekt:** Kidolgozott terv, amely egy kitűzött fontos, összetett célt megvalósító lépések gondosan megtervezett sorozata. Célja, hogy egyedi terméket, szolgáltatást vagy végeredményt hozzon létre.
- **Promóció:** Reklámozási vagy népszerűsítési kampány, amely a termék iránti érdeklődést hivatott felkelteni és növelni. Például egy indie játék esetében fontos, hogy a játékosok tudomást szerezzenek róla.
- **Protanópia:** A vörös szín érzékelésének részleges vagy teljes hiánya. Az ilyen típusú színvaksággal élők számára a vörös árnyalatok nem különböztethetők meg, vagy tévesen jelennek meg, például zöldes vagy szürkés színként.
- **RAM (Random Access Memory):** Véletlen hozzáférésű memória, amit a számítógép használ az adatok gyors, átmeneti tárolására.
- **Ranglista:** Olyan rendszer, amely a játékosokat az elért teljesítményeik alapján rangsorolja.
- **Részecskeeffektusok:** A játékokban és számítógépes grafikában használt vizuális megoldások, amelyek apró, egymástól független képelemeket (részecskéket) mozgatnak és jelenítenek meg, így szimulálva természetes jelenségeket, például tüzet, füstöt vagy csillogást.
- **Rigging:** A 3D karakterek csontvázszerkezetének létrehozása, amely lehetővé teszi azok mozgását. Ez egy olyan folyamat, amely során a karaktereket "csontvázakkal" látják el, hogy animálni lehessen őket, például hogy járjanak, fussanak vagy harcoljanak.
- **RPG (Role-Playing Game):** Szerepjáték, ahol a játékos egy karakter bőrébe bújva döntéseket hoz, fejlődik és különböző kalandokat él át.
- **Sandbox játék:** egy videojáték játékelemekkel, amelyek nagyfokú kreativitást biztosítanak a játékosoknak.
- **SDK (Software Development Kit):** Olyan fejlesztői eszközkészlet, amely segít szoftvereket vagy játékokat készíteni egy adott platformra, például a Steamre.
- **Segédalkalmazások --- Auxiliary Applications:** Olyan szoftverek, amelyek támogatják a fő alkalmazás működését vagy karbantartását.
- **Skálázhatóság:** Annak a képessége, hogy egy rendszer vagy program különböző erőforrásokkal rendelkező eszközökön is megfelelően működjön.
- **Skill:** Képesség vagy jártasság, amelyet a karakterek a játék során megszereznek vagy fejlesztenek.
- **Speciális effektek:** Komplex vizuális elemek, amelyek fokozzák a játék hangulatát.
- **Specifikáció:** Valamilyen rendszer vagy eszköz pontos jellemzőinek és paramétereinek leírása.
- **Sprint-alapú tervezés --- Sprint-based Planning:** Az agilis módszertanban használt megközelítés, ahol a fejlesztési munka rövid időszakokban (sprint) valósul meg.
- **SSD (Solid State Drive):** Olyan adattároló eszköz, amely gyorsabb, mint a hagyományos merevlemezek, és jelentősen csökkenti a betöltési időket.
- **Stat Check:** A "stat check" egy videójátékban használt mechanizmus, amely megvizsgálja a játékos karakterének statisztikáit (például erő, ügyesség, intelligencia, stb.) egy adott helyzetben vagy esemény során. Az ilyen ellenőrzések célja, hogy meghatározzák, a karakter képes-e sikeresen végrehajtani egy akciót, például legyőzni egy ellenséget, teljesíteni egy küldetést, vagy elkerülni egy csapdát. Ha a karakter statisztikája nem éri el a szükséges küszöbértéket, akkor a próbálkozás sikertelen lehet, vagy hátrányos következményekkel járhat.
- **Steamworks SDK:** Egy olyan eszköz, amely lehetővé teszi a Steam platform funkcióinak, például a multiplayer és matchmaking rendszerek integrálását a játékba.
- **Szabad felhasználású elemek:** Ingyenes, licencelt elemek, amelyeket szabadon lehet felhasználni.
- **Szerver (Server):** Egy központi számítógép, amely a multiplayer játékokat vezérli és koordinálja a játékosok között zajló adatokat.
- **Szerzői jog (Copyright):** A szerzői jog automatikusan keletkezik, amikor egy eredeti irodalmi, művészeti, zenei vagy egyéb alkotás létrejön. Ez jogi védelmet nyújt az alkotónak, megakadályozva, hogy mások engedély nélkül használják fel, másolják vagy terjesszék a művet.
- **Színvak:** Olyan személy, aki bizonyos színeket nem, vagy eltérő módon érzékel. A színvakság több típusa ismeretes, amelyek közül a leggyakoribbak a vörös, zöld és kék színek érzékelésében bekövetkező zavarok.
- **Támogatottság --- Supportability:** A rendszer karbantartásának és hosszú távú fenntartásának képessége.
- **TCP/UDP protokollok:** Olyan szabványos hálózati kommunikációs módszerek, amelyeken keresztül a játékosok és a szerver adatokat küldhetnek egymásnak.
- **Tervezési korlátozások --- Design Constraints:** Olyan tényezők, amelyek meghatározzák a rendszer tervezését és implementációját.
- **Tritanópia:** A kék szín érzékelésének részleges vagy teljes hiánya. A tritanópiával élők számára a kék és sárga színek megkülönböztetése nehézséget jelent, gyakran tévesztve azt szürke vagy zöldes árnyalatokkal.
- **UI (User Interface):** Felhasználói felület, amelyen keresztül a játékos a játékkal vagy az alkalmazással interakcióba lép.
- **Újra felhasználható komponensek --- Reusable Components:** Olyan szoftverelemek, amelyeket többször is felhasználhatunk a fejlesztés során.
- **Users:** felhasználók
- **UX (User Experience):** Felhasználói élmény, amely magába foglalja, hogy a felhasználók mennyire érzik kényelmesnek és könnyen használhatónak a programot vagy játékot.
- **Üzemeltetők --- Operators:** Azok, akik a rendszer napi szintű működését felügyelik.
- **Védjegy (Trademark):** A védjegy egy olyan jogi védelem, amely egy márkanevet, logót, szlogent, szimbólumot vagy egyéb megkülönböztető jelet véd. Célja, hogy egy terméket vagy szolgáltatást megkülönböztessen más piaci szereplők hasonló termékeitől, és jogi védelmet nyújtson a visszaélések, hamisítások ellen.
- **Verziókövetés --- Version Tracking:** A kód különböző verzióinak nyomon követése és kezelése.
- **Vizuális:** A látáshoz kapcsolódó érzékelési folyamatok és azok észlelése, valamint minden olyan elem, amely látás útján közvetít információt, például a színek, formák, fények és árnyékok.
- **VRAM (Video Random Access Memory):** A grafikus kártyán található memória, amit a számítógép a vizuális adatok feldolgozására és megjelenítésére használ.
