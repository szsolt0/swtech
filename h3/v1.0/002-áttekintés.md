# Áttekintés

A _Knights Age_ célközönségét elsősorban a stratégiai játékokat kedvelő, középhaladó és haladó szintű játékosok alkotják,
akik érdeklődnek a középkori fantasy környezet és a taktikai játékmenet iránt. A játék kialakítása lehetőséget ad arra,
hogy különböző teljesítményű hardvereken is fusson, így az alacsonyabb és magasabb szintű hardverrel rendelkező
felhasználók számára egyaránt hozzáférhetővé válik. A játék intuitív kezelőfelületet kínál, amely gyorsan elsajátítható,
ugyanakkor elég összetett ahhoz, hogy hosszú távon is kihívást nyújtson.

A játék elsődlegesen PC-platformra készült, de mobil eszközökön való futtatás is elérhetők lesz.
A multiplayer mód csak a jövőbeli frissítések során válik elérhetővé.
A játék működéséhez szükséges felhőalapú mentések az adott platform (például _Steam_) saját rendszerén keresztül érhetők el,
így a felhasználók mentései automatikusan tárolódnak és szinkronizálódnak a platform felhőalapú szolgáltatásain keresztül.
Feltételezzük, hogy a játékosok rendelkeznek alapvető technikai ismeretekkel az irányítás és a beállítások kezelésében.

A követelmények csoportosítása a játék fő funkcionális moduljai alapján történik. Ide tartozik a grafikai beállítások kezelése,
a mentési rendszer, a multiplayer támogatás, a harcrendszer és a felhasználói fiókokkal kapcsolatos adatkezelés. A részletes
követelmények a következő fejezetekben találhatók, ahol mindegyik modul saját szekciót kap.
