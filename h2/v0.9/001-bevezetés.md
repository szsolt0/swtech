# A probléma megfogalmazása

A videójátékok jelentős fejlődésen mentek keresztül az évek során. A kezdetekben
technikai korlátok miatt az offline játékok domináltak. Később azonban megjelentek az
online játékok is, számtalan műfajban, amelyek közül az online FPS és versenyzős
játékok elképesztően izgalmas versengést biztosítottak. Ugyanakkor az offline és
kooperatív játékok újra növekvő népszerűségnek örvendenek. Az offline játékok sikere
részben annak köszönhető, hogy lehetővé teszik a játékosok számára, hogy saját
tempójukban haladjanak, anélkül, hogy külső zavaró tényezők befolyásolnák őket. Az
offline játékok gyakran mélyebb, részletesebben kidolgozott történetekkel és világokkal
rendelkeznek, amelyek hosszú távon is fenntartják a játékosok érdeklődését.

Sokan megunják a toxikus online közösségekben való véget nem érő szenvedést és a
csalók elleni küzdelmet, akik előbb-utóbb minden játékot elérnek. Ennek következtében
a sandbox és a parti játékok egyre népszerűbbé válnak. Számos legendás történetalapú
játék hosszú ideig meg tudta tartani játékosbázisát az online FPS-ekkel szemben. A
fiatalabb korosztály számára sok igazán kiemelkedő történetvezérelt játék gyakran túl
durva vagy nem nyújtanak elegendő mozgásteret.

## Users, avagy a résztvevőkről, akiket a probléma (és megoldása érint)


A fiatalabb játékosok nagy kihívásokra vágynak egy olyan környezetben, ahol döntéseik
ténylegesen számítanak, és amit akár telefonjaikra is letölthetnek. Olyan történetet
keresnek, amely komolyabb hangvételű, mégis érthető, emlékezetes karakterekkel,
amelyek példát mutatnak. Nem szeretnék, ha a játékmenet háttérbe szorulna egy
látványos, de tartalom nélküli történet miatt. A 12+ korosztálynak sokszor gondot okoz
az, hogy mibe is kezdjen például, hogy milyen játékkal töltse az idejét és abban milyen
célokat érjen el, ezért mi egy célt mutatnánk nekik, amit saját elképzeléseik szerint
valósíthatnak meg. Természetesen nem csak a fiatalabb korosztályt érinti ez a probléma
hiszen a kihívások bárki fantáziáját megmozgathatják, aki igényli ezt a fajta játékot és
együtt élvezhetik ezeket az élményeket korosztálytól függetlenül.

Ennél a korosztálynál, az sem elhanyagolható, hogy a szülők is támogassák a játék
használatát. Őket is megnyerje a játék világa, hasznosnak gondolják gyermekük
fejlődése szempontjából. Támogassák a játék megvételét.

## Megoldandó problémák a játék fejlesztése során:

Az RPG műfajban a fejlesztőcsapatok gyakran esnek olyan hibákba, amelyek rontják a
játék élményt, ezáltal elveszítve a felhasználók érdeklődését. A leggyakoribb hibák közé
tartozik, hogy a játék túl egyszerű vagy túlságosan komplex, nem engedi a játékosokat
kibontakozni, túl nehéz vagy siralmasan könnyű, illetve a játék kiegyensúlyozása nem
megfelelő. Jóval nagyobb probléma, ha a játék nem megfelelően működik idegen szóval
bugos. Az RPG-ét nem elég csak kiadni, hogy az idő múlásával a régmúlt elfeledésébe
zuhanjon. Sok RPG jó franchise-ot épít fel magának, mégsem használja ki helyesen
annak lehetőségeit, nem innovál, vagy teljesen elfelejti mit szeretett meg a játékos
bázisuk. Sok teljesen új sequel-t adnak ki teljesen fölöslegesen, néha alá ásva eddigi
művüket. A legrosszabb pedig, ha teljesen abbahagynak és lezárnak egy projektet, amit
az emberek megszerettek. Hosszútávú sikeréért folyamatos fejlesztésre van szükség.

## A sikeres megoldás legfontosabb hasznos hatásai

Végül, a (jól sikerült) videojátékok hosszú távon hozzájárulhatnak a fiatalok mentális és
érzelmi jólétéhez. Egy jól megtervezett játék segíthet a játékosoknak abban, hogy jobban
megértsék saját érzelmeiket, és megtanulják, hogyan kezeljék a stresszt és a
feszültséget. A játékokban való részvétel segíthet a fiataloknak abban is, hogy fejlesszék
önbizalmukat és önbecsülésüket, mivel a játékokban elért sikerek és eredmények pozitív
visszajelzéseket nyújtanak számukra.

Összefoglalva, a sikeres videojátékok nemcsak szórakozást és kikapcsolódást (,
elképesztően szép, ingergazdag, a határokat kibővítő ugyanakkor biztonságos játékteret)
nyújtanak, hanem számos pozitív hatást is gyakorolnak a játékosokra. Fejlesztik a
kreativitást, a problémamegoldó készségeket, elősegítik a közösségi élményeket, és
hozzájárulnak a mentális és érzelmi jóléthez. Ezek a játékok értékes eszközök lehetnek a
fiatalok fejlődésében, és fontos szerepet játszanak a modern társadalomban. Ahhoz,
hogy ezek a hatások valóban érvényesüljenek, a fejlesztőknek figyelembe kell venniük a
játékosok igényeit és folyamatosan fejleszteniük kell játékaikat, hogy azok mindig
izgalmasak és tartalmasak maradjanak.
